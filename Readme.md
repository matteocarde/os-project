Scheduling Simulator Project for the course "Operating Systems" at Unige

# Progetto calcolatori

Realizzare un programma (d’ora in poi “simulatore”) in C che simuli due scheduler.
Uno con preemption, l’altro senza.
L’obiettivo della simulazione è quello di scrivere un documento (max 3 pagine A4 singola colonna) di report in cui venga descritta la comparativa tra i due approcci.

Il programma deve simulare le entità istruzione, task, processore, core, clock e scheduler.

## Funzionalitá

All’avvio il simulatore (che implementa il main) dovrà creare (`fork`) 2 processi:
`scheduler_preemptive` e `scheduler_not_preemptive`

Il processo del simulatore deve quindi leggere i task da eseguire da file (vedi paragrafo “input”) e li deve inoltrare ad entrambe gli scheduler.

Lo studente dovrà scegliere i due algoritmi di scheduling a piacere tra quelli visti a lezione, ma sarà gradita l'iniziativa di un approfondimento personale su altri algoritmi presenti in letteratura.

Uno scheduler termina nel momento in cui non ci sono più task da eseguire.

A prescindere dalla strategia (preemption/non-preemption), quando un’istruzione si sospende a causa di una operazione bloccante, un altro task deve essere schedulato.
Entità

Il processore di ogni scheduler ha due core simulati con 2 thread “reali” per implementare l’esecuzione di 2 task in parallelo. Ogni core simulerà il proprio clock con un numero intero che incrementa ad ogni ciclo.

Un’istruzione è composta da:
type_flag:
Flag 0 := istruzione di calcolo, ovvero non bloccante;
Flag 1 := operazione di I/O, ovvero bloccante.
length:
se l'istruzione non è bloccante indica la sua durata di esecuzione in cicli di clock
se l’istruzione è bloccante, il task si blocca per un numero randomico compreso tra 1 e length cicli di clock

Un task è una lista ordinata di istruzioni. La scelta della lista (circolare, doppiamente linkata, ecc.) è a discrezione dello studente ma deve essere giustificata nel documento di report.

Un task in esecuzione viene gestito tramite una struttura dati, la Task Control Block (TCB), definita da:
id: id univoco
pc: program counter (puntatore alla prossima istruzione da eseguire)
arrival_time: numero intero che descrive a quale ciclo di clock il task deve essere considerato dallo scheduler
instr_list: la lista delle istruzioni da eseguire.
state: lo stato (new, ready, running, blocked, exit)

I task dovranno rispettare il Five-State model dei processi, quindi tutti i task letti da file avranno inizialmente lo stato “new”.

Uno scheduler NON deve mandare in esecuzione un task se: clock(core) < clock(task->arrival_time)

Un task termina (stato exit) nel momento in cui non ha più istruzioni da eseguire.
Parametri da linea di comando
Il simulatore accetta i seguenti parametri (obbligatori) da linea di comando:
-op | --output-preemption: il file di output con i risultati dello scheduler con preemption
-on | --output-no-preemption: il file di output con i risultati dello scheduler senza preemption
-i | --input: il file di input contenente la lista dei task, al termine della scansione del file, i task devono essere inviati ai due scheduler nelle stesso ordine in cui sono stati letti.
-h | --help: stampa l’helper di come utilizzare il programma

Ad esempio:
`./simulator -op out_pre.csv -on out_not_pre.csv -i 6_tasks.dat`

Se questi parametri non vengono forniti, il simulatore termina mostrando un messaggio che descriva l’utilizzo del simulatore.

## Input

Su aulaweb è presente il link all’archivio compresso con 5 files di input contenenti la lista dei task (ordinati per “arrival_time”) e le relative istruzioni.

Ogni linea incomincia con “t” o con “i”
t -> task
t, id, arrival_time
seguito dalle sue “i”struzioni
i -> istruzione
i, type_flag, length

Ad esempio, un file con il seguente contenuto:

```csv
t,0,2
i,1,6
i,1,3
t,1,23
i,0,4
```

Contiene 2 task, il primo formato da due istruzioni bloccanti, il secondo da un’istruzione non bloccante.

I file sono nominati: x_tasks.dat con x=01, 02, … , 05

Da bash per scompattare l’archivio usate atool:
$ sudo apt install atool
$ aunpack input_tasks.7z
Output
Ogni volta che cambia lo stato di un task, lo scheduler dovrà loggare l’evento sul file (quindi un file per ogni scheduler i.e. 2 file di output) specificato da linea di comando e l’output dovrà essere RIGOROSAMENTE formattato come descritto:

```csv
core,clock,task_id,stato
```

Esempi:

```csv
core0,123,456,running
core1,42,33,exit
```

Questo formato si chiama CSV.

## Specifiche di consegna

Ogni progetto dovrà essere consegnato in un file zip, senza cartelle, con tutti i sorgenti (senza eseguibili!) e corredato di Makefile. Il comando “make all” dovrà generare un file eseguibile “simulator”.

Il progetto può essere svolto singolarmente o in coppia; in quest'ultimo caso entrambi devono contribuire sia alla scrittura del codice, sia del documento.

Nel file zip dovrà anche essere incluso un file "AUTHORS.txt" (attenzione, è case sensitive) in cui devono essere specificati "matricola,cognome,nome" degli autori del progetto.

Ad esempio:

```csv
123,rossi,mario
456,verdi,luigi
```

Attenzione: un progetto che non compila (come sistema operativo per i test userò la stessa macchina virtuale con XUbuntu che ho fornito a inizio corso) oppure che genera un output mal formattato non sarà corretto.
Ogni progetto sarà sottoposto a controlli antiplagio (consiglio: non è sufficiente rinominare variabili/funzioni per eludere i controlli). Dato che il progetto è simile a quello dell’anno scorso, saranno controllati anche con i progetti dell’anno passato.

Controllate con il comando “time” che l’esecuzione del vostro programma duri meno di 2 minuti, altrimenti investigate con i comandi “strace”, “ltrace” e “valgrind” visti a lezione.

```bash
$ time ./simulator -op 1.txt -on 2.txt -i /home/student/test/input/01_tasks.dat -q 1
real 0m19.174s
user 0m17.996s
sys 0m8.312s
```

Nel fare i test ho impostato un timeout di 3 minuti (se il simulatore è scritto correttamente riuscite a stare sotto il minuto anche con un processore di 10 anni fa), quindi un simulatore che non termini la sua esecuzione nel tempo indicato sarà considerato sbagliato.
